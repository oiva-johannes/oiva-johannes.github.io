<article>
    <h2>Deviate From the Mean</h2>
    <br>
    <time>30.07.2023 Finnish</time>
    <br><br><br>
    <h3>Ole positiivinen poikkeama jakaumassa</h3>
    <p class="post-p">
        Liian monelta ihmiseltä jää elämänsä aikana mahdollisuuksia käyttämättä ja tavoitteita saavuttamatta.
        Monesti syynä on epävarmuus, joka kumpuaa sosiaalisesta paineesta.
        On helppo miettiä liikaa yleistä mielipidettä tai sosiaalisia normeja.
        Joukkoon on helppo sopeutua ja virran mukana on rento kulkeutua.
        Virran matkassa saattaa kuitenkin jäädä paljon kokematta ja siksi konformisuutta kannattaa välillä välttää, mutta miten?
    </p>
    <p class="post-p">
        V: kehittämällä vankka luottamus omaan tekemiseen, jolloin tilanteesta riippumatta ei ala epäröimään päätösten edessä. 
        Ja uskomalla itseensä ja tietämällä oman toiminnan johtovan tietoisiin tavoitteisiin, vaikka ulkomaailma olisikin epäluuloinen.
        Kyseessä on kuitenkin haastava taito, joka vaatii itsenäisen ajattelun ja ymmärtämisen yhdistämistä.
        Tämä vaatii paljon harjoittelua; eli pitkäjänteistä jatkuvaa uuden oppimista ja ympäroivän maailman havainnointia.
    </p>
    <p class="post-p">
        Virran mukana kulkeutumisessa on piilohinta, jota monesti ei tule ajatelleeksi. Siksi onkin hyvä miettiä mitä riskin ottaminen todella tarkoittaa? 
        Monesti ajatellaan, että joukkoon sopeutuminen on riskitöntä.
        Näin ei kuitenkaan ole, sillä omien tavoitteiden saavuttamisen näkökulmasta joukkoon sopeutumisessa saattaa piileä suuri riski.
        Se että valitsee helpon, turvallisen tai yleisen tien elämässä voi olla haitallista, vahingollista tai jopa kuolettavaa joillekin tavoitteille.
        Tässä on edelliseen pointtiin liittyvä hyvä pätkä Sam Altmanin <a href="https://blog.samaltman.com/advice-for-ambitious-19-year-olds">blogista</a>:
        <blockquote cite="https://blog.samaltman.com/advice-for-ambitious-19-year-olds">
            “In making this decision, you want to take the right kind of risk.
            Most people think about risk the wrong way—for example, staying in college seems like a non-risky path.
            However, getting nothing done for four of your most productive years is actually pretty risky.
            Starting a company that you're in love with is the right kind of risk.
            Becoming employee number 50 at a company that still has a good chance of failure is the wrong kind of risk.
            If you stay in college, make sure you learn something worthwhile and work on interesting projects—college is probably the best place to meet people to work with.
            If you're really worried you'll miss some critical social experience by dropping out of college, you should probably stay.”
        </blockquote>
    </p>
    <p class="post-p">
        Kirjoitukseni yhteenveto on, että luottamus itseensä ja jonkin tason oma maailmankatsomuksellinen määrätietoisuus ovat välttämättömiä tiettyjen tavoitteiden tai kauempien unelmien saavuttamisessa. 
        Ja on tärkeää muistaa, että unelmat toteutuvat vain harvoin vaikka asennoituminen ja suunnitelmat olisivatkin kunnossa.
        Mutta unelmien kanssa edes puolitiehen pääseminen on paljon tyydyttävämpää kuin kokonaan yrittämättä jättäminen.
    </p>
    <img class="post-img" src="static/Diogenes.jpg">
</article>